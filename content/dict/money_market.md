---
title: "Паричен пазар"
summary: "Паричният пазар е финансов пазар на финансови инструменти с краткосрочен матуритет"
author: "Даниел"
date: 2024-12-25T13:39:40+02:00
slug: money_market
type: dict
ShowToc: false
draft: false
weight: 20
categories:
  - Речник
tags:
  - Речник
  - Термини
---

Паричните пазари са колекция от краткосрочни инвестиционни инструменти, които са силно ликвидни и лесно се превръщат в пари (кеш). Тъй като са краткосрочни, инструментите на паричния пазар бързо се приспособяват към промените в краткосрочните лихвени проценти.

Инвеститорите избират да [инвестират на паричните пазари](/dict/money_market_fund) по редица причини, например като [спешен фонд](/posts/emergency_fund) или за плащания, дължими в краткосрочен до средносрочен план. Паричните пазари включват познати банкови инструменти като разплащателни и спестовни сметки, както и краткосрочни банкови депозитни сертификати. Сертификатът за депозит има фиксиран срок и е по-малко ликвиден от депозитната сметка, тъй като предсрочното теглене на главница често има санкция.

## Инструменти на паричния пазар

-   **Съкровищни полици**. Краткосрочни [ДЦК](/dict/government_securities), емитирани в определен от националната традиция номинал и с обичайни падежи на 3, 6 и 12 месеца. Инвеститорите закупуват съкровищните полици по цена под номинала, т.е. със сконто (отбив от номинала, отстъпка). Характерно се използват от централните банки при операции на открития пазар
-   **Негоцируеми депозитни сертификати (НДС)**. Документ за срочен депозит обикновено са с фиксиран лихвен процент
-   **Краткосрочни ТЦК**. Биват издавани от първокласни фирми за срок от 30 дни. Лихвеният процент е често под лихвения процент по банковите кредити
-   **Банков акцепт**. Ангажимент за плащане, поет от банката във връзка с полица (трата). Акцептирайки полицата, банката се задължава да плати номиналната сума на задължението, ако наредителят не може. Банката поема минимален риск, защото работи с първокласни фирми. Срокът на полиците е от 30 до 180 дни и обикновено съвпада с датата на доставка на стоката на купувача
-   **Репо-сделка (продажба с уговорка за обратно изкупуване)**. Договорка за обратно изкупуване на определена дата и цена. Сроковете са свръхкратки: от един ден до няколко дни или до една седмица. За продавача на репо се казва, че прави права репо-сделка, а за купувача - обратна сделка.


**Източници:**

https://bg.wikipedia.org/wiki/%D0%9F%D0%B0%D1%80%D0%B8%D1%87%D0%B5%D0%BD_%D0%BF%D0%B0%D0%B7%D0%B0%D1%80  
https://bg.economy-pedia.com/11037886-money-market  
https://www.bnb.bg/Statistics/StBIInterbankMoneyMarket/index.htm  
