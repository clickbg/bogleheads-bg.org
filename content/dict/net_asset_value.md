---
title: "Нетната стойност на активите"
summary: "НСА или NAV представлява пазарната стойност на активите"
author: "Даниел"
date: 2024-12-25T11:04:40+02:00
slug: net_asset_value
type: dict
draft: false
weight: 10
categories:
  - Речник
tags:
  - Речник
  - Термини
---

Нетната стойност на активите на инвестиционен фонд (НСА) или Net Asset Value (NAV) на английски представлява пазарната стойност на активите, държани в един дял на взаимен фонд или борсово търгуван фонд (ETF) от която се изважда общата стойност на задълженията на фонда.  
  
Като цяло стойността на фонда, измерена чрез НСА, е общата стойност на всички активи във фонда в момента.  
Този стойност се увеличава и намалява, тъй като пазарната стойност на държаните активи се увеличава и намалява. Също така се увеличава от натрупването на всички дивиденти и лихви, изплатени на фонда от активите, държани в него.  
  
В същото време стойността се намалява от разходите направени за управление на фонда. Тези разходи включват таксата за управление на фонда, както и търговски разходи изплатени на брокерите на фонда, тъй като фондът купува и продава ценните книжа съдържащи се в него - активите на фонда.  
  
Стойността на фонда също се намалява от всички разходи, които фондът изплаща на вас - инвеститорите във фонда. Тези разходи включват периодичните дивиденти, ако фондът изплаща дивидент.  
  
Определянето на цената на борсово търгуван фонд (ETF) има съществена разлика с определянето на цената на взаимен фонд. Тъй като борсово търгуваните фондове се търгуват като всички други акции на фондовата борса, техните дялове се търгуват на пазарната им стойност а не на НСА. Пазарната им стойност може да бъде над нетната стойност на активите (търгуват се с надценка) или под нетната стойност на активите (търгуват се с отстъпка).
