---
title: "Данъци в България"
author: "Даниел"
date: 2024-12-28T17:31:03+02:00
slug: taxes_in_bulgaria
type: posts
draft: false
weight: 5
categories:
  - Наръчници
tags:
  - Начинаещи
  - Наръчници
---


![България](/img/bgflag.png)
> **Важно!**
> Следващата информация е само ориентир за това как работят данъците в България. Това не е пълен справочник или данъчен съвет. Нашия съвет е да наемете лицензиран счетоводител поне през първата година от инвестиционното ви пътешествие за да получите правилен съвет как и какво във вашето портфолио се облага.
>
> Можете да намерите пълни справочници за попълване на данъчна декларация в следните статии написани от лицензирани счетоводители:
> https://www.taxmonkey.bg/taxes-financial-assets/
> https://nula.bg/blog/fondove-akcii-etf/
>
> Както и на официалния сайт на НАП:
> https://nra.bg/wps/portal/nra/taxes/godishen-danak-varhu-dohdite/danak-vurhu-dohodite-na-fizicheskite-lica


Доходите от дялове в колективни инвестиционни схеми, реализирани от физически лица, могат да бъдат както облагаеми, така и освободени от данъчно облагане според [Закона за данъците върху доходите на физическите лица (ЗДДФЛ)](https://nra.bg/wps/portal/nra/taxes/godishen-danak-varhu-dohdite/danak-vurhu-dohodite-na-fizicheskite-lica).

## Какво е UCITS?

![България](/img/bgflag.png)
> Можете да намерите пълната регулаторна рамка на български език на сайта [на правната комисия на Европейския съюз](https://eur-lex.europa.eu/legal-content/BG/TXT/HTML/?uri=CELEX:02009L0065-20240109)

**U**ndertakings for the **C**ollective **I**nvestment in **T**ransferable **S**ecurities (UCITS), или предприятия за колективно инвестиране в прехвърлими ценни книжа (ПКИПЦК), представляват регулаторна рамка на Европейската комисия за управление и дистрибуция на [взаимни фондове](/dict/mutual_fund) и ETF. UCITS фондовете могат да бъдат регистрирани и предлагани във всички страни от Европейския съюз, като се спазват унифицирани регулаторни стандарти и изисквания за защита на инвеститорите.

UCITS фондовете са сходни с [взаимните фондове](/dict/mutual_fund) в САЩ. Те се регистрират в държави-членки на Европейския съюз и се регулират от националните регулаторни органи на съответните страни. Европейската комисия предоставя редовни насоки за хармонизиране на регулаторните практики, което гарантира, че тези фондове са безопасни и достъпни за гражданите на ЕС.

UCITS фондовете се смятат за сигурни и добре регулирани инвестиционни инструменти. Те са популярни не само в Европа, но също и в Южна Америка и Азия, особено сред инвеститори, които търсят диверсифицирани портфейли вместо инвестиции в индивидуални компании.

Според Европейската комисия, UCITS фондовете представляват приблизително 75% от всички колективни инвестиции на малки инвеститори в Европа.

Много доставчици на взаимни фондове използват термина „съвместим с UCITS“ като част от маркетинговата си стратегия. Въпреки че UCITS фондовете са регулирани на територията на ЕС, инвеститори от други региони също могат да инвестират в тях, ако това е позволено от законите за ценните книжа в техните страни.

## Регулирани пазари
Регулиран пазар по смисъла на чл. 152, ал. 1 и 2 от Закона за пазарите на финансови инструменти включва фондовите борси в Европейския съюз и Европейското икономическо пространство (ЕИП) регулирани от [ESMA](https://www.esma.europa.eu/). Сделките с UCITS ETF, извършени на тези пазари, попадат в обхвата на освобождаване от данъчно облагане.

Важно е да се отбележи, че не всички борси в Европа се регулират от [Европейския орган за ценни книжа и пазари (ESMA)](https://www.esma.europa.eu/). Фактът, че дадена държава е членка на Европейския съюз (ЕС) или Европейското икономическо пространство (ЕИП), не гарантира автоматично, че всички борси в нея попадат под регулацията на ESMA.

За да сте сигурни, че дадена борса е регулирана и е член на регистъра на ESMA, можете да проверите информацията директно чрез [търсачката на официалния регистър на ESMA](https://registers.esma.europa.eu/). Това ще ви осигури актуална и надеждна информация относно статута на борсата.

## UCITS ETF срещу ETF в САЩ

### Американски ETF

Американските ETF, регулирани от SEC, функционират предимно на американските пазари съгласно Закона за инвестиционните дружества от 1940 г. и Закона за ценните книжа от 1933 г. Те предлагат благоприятни данъчни условия за инвеститори в САЩ и предоставят повече свобода за използване на ливъридж и заемане на ценни книжа в сравнение с други фондове.

Инвестирането в американски ETF не е ограничено само за гражданите на САЩ, тъй като няма специфични закони, които да забраняват на чуждестранни инвеститори да участват. Американското правителство и SEC активно насърчават чуждестранни инвестиции за подпомагане на капиталовите пазари и икономиката на страната.

За граждани на ЕС обаче достъпът до американски ETF е по-сложен. От 2018 г. европейските регулации изискват ETF да предоставят „Документи с ключова информация“ (KID), които не са налични за ETF, регистрирани в САЩ. Това доведе до ограничение за индивидуални инвеститори в ЕС, освен ако те не се класифицират като професионални клиенти. За да получите този статут, обикновено се изисква финансов портфейл от поне 500 000 евро. Като алтернатива някои американски брокери могат да предоставят алтернативни начини за достъп до тези фондове.

### UCITS ETF

Регулирани от Европейския орган за ценни книжа и пазари ([ESMA](https://www.esma.europa.eu/)) и съгласно директивата за UCITS, тези ETF-и са насочени към глобалните пазари с изявено присъствие в Европа, като същевременно осигуряват данъчна ефективност за инвеститори извън САЩ. Те са подложени на по-строги правила относно заемането на ценни книжа и използването на [ливъридж](https://bg.wikipedia.org/wiki/%D0%A4%D0%B8%D0%BD%D0%B0%D0%BD%D1%81%D0%BE%D0%B2_%D0%BB%D0%B8%D0%B2%D1%8A%D1%80%D0%B8%D0%B4%D0%B6), като могат да избират между разпределяне или реинвестиране на дохода.

UCITS ETF-ите обикновено са базирани в Люксембург или Ирландия и предлагат значителен глобален достъп с възможности за валутно хеджиране. Те се отличават със строгите си стандарти за защита на инвеститорите и диверсификация на риска.

Глобалните инвеститори, включително тези от Азия, Южна Америка и Близкия изток, имат лесен достъп до UCITS ETF, което ги прави привлекателен избор извън пределите на ЕС.

### Регулаторни разлики

| Изискване | UCITS ETF | U.S ETF |
|--|--|--|
| Седалище | Трябва да е базиран в данъчно неутрална европейска държава | Обикновено базиран в САЩ. Офшорни фондове също съществуват, но са по-рядко срещани |
| Опции за обратно изкупуване | Изкупуване в рамките на един месец | Политиките за обратно изкупуване варират; често е налично ежедневно обратно изкупуване |
| Правила за концентрация на активи | Никакъв актив не надвишава 10%; притежанията от повече от 5% не могат като цяло да надхвърлят 40% | Правилата за диверсификация варират; взаимните фондове често имат различни стандарти и някои ETF могат да бъдат силно концентрирани |
| Ограничения за заеми | Не се разрешава временно вземане на заеми за инвестиционни цели | Фондовете могат да вземат заеми с ограничения, посочени в Закона от 1940 г. и специфични политики на фонда |
| Документация и информация за инвеститора | Трябва да се предостави документ с ключова информация за инвеститора и проспект | Фондовете трябва да предоставят проспект, а за ETF допълнителна информация под формата на Обобщен проспект или Декларация с допълнителна информация. |
| Разкриване на ценова информация | Трябва незабавно да информира инвеститорите за промени в цените, свързани с транзакциите | Трябва да разкрива [NAV](/dict/net_asset_value/) всеки ден и ETF обикновено имат налични индикативни стойности в рамките на деня. Изискванията за прозрачност на цените при транзакциите варират |

## Освободени доходи

Съгласно [чл. 13, ал. 1, т. 3 от ЗДДФЛ](https://nra.bg/wps/portal/nra/taxes/godishen-danak-varhu-dohdite/danak-vurhu-dohodite-na-fizicheskite-lica), доходите от „разпореждане с финансови инструменти“, реализирани от физически лица в рамките на календарната година, не се облагат с данък. Законът дефинира „разпореждане с финансови инструменти“ като сделки с дялове и акции на колективни инвестиционни схеми (включително UCITS ETF), национални инвестиционни фондове, права, държавни ценни книжа и други, когато те се извършват на [регулиран пазар](https://www.esma.europa.eu/).

Същото важи и за всички [взаимни фондове](/dict/mutual_fund) предлагани от банки в България.

## Облагаеми доходи

### Сделки извън ЕС/ЕИП
Ако сделките с дялове или обратно изкупуване се извършват извън рамките на ЕС или ЕИП (например на американските пазари), доходите се облагат с данък печалба според ЗДДФЛ. Същото важи ако сделката се извършва на нерегулиран сегмент от борса в ЕС.

### Сделки извършени OTC
> **OTC**  - Over-the-Counter - Сделка на извън борсовият пазар е вид сделка, където ценните книжа се търгуват чрез мрежа от брокери и дилъри, вместо на централизирана борса като Берлинската фондова борса. Извън борсовата търговия може да включва фондове, акции, облигации и деривати.

Ако сделките с дялове или обратно изкупуване се извършват чрез OTC то те подлежат на таксуване, защото закона разглежда това като продажба между частни лица.

### Дивиденти
Ако дадения актив изплаща дивидент то този дивидент понякога се таксува. Повече информация можете да намерите в статията [Сравнение на натрупващи се ETF и разпределящи ETF](/posts/comparison_of_accumulating_etfs_and_distributing_etfs)

Дивидента върху не-инвестирани пари които брокерите като Trading 212 и Interactive Brokers предлагат, също така и дивидента от "спестовни" сметки в Revolut се облагат с данък печалба. По своята същност тези инструменти не са депозити или разплащателни сметки а [фондове на паричния пазар](/dict/money_market_fund), но поради начина по които те са уредени и регулирани, дивидента от тях не е освободен от данък печалба. Дивидента върху не-инвестирани пари които тези брокери предлагат, не ETF-ите или други активи които вие сами купувате през тях.

## Изключения
Гражданите на САЩ, пребиваващи в ЕС, попадат под данъчните закони на САЩ. На тях се препоръчва да се консултират със специализирани източници като [Bogleheads US.](https://www.bogleheads.org/forum/viewtopic.php?t=384493)



**Източници:**

https://www.taxmonkey.bg/taxes-financial-assets/  
https://nula.bg/blog/fondove-akcii-etf/  
https://nra.bg/wps/portal/nra/taxes/godishen-danak-varhu-dohdite/danak-vurhu-dohodite-na-fizicheskite-lica
