---
title: "Данъци в България"
author: "Даниел"
date: 2024-12-28T17:31:03+02:00
slug: taxes_in_bulgaria
type: posts
draft: false
weight: 5
categories:
  - Наръчници
tags:
  - Наръчници
keywords:
  - инвестиции
  - инвестиция
  - стратегия
  - пасивни
  - пасивна
  - индекси
  - индекс
  - фондове
  - фонд
  - bogleheads
  - богълхедс
  - богъл
  - джак
  - философия
  - принципи
  - финанси
  - ръководство
  - курс
  - България
  - ETF
  - БТФ
  - UCITS
  - MiFID
  - PRIIP
  - TER
  - ПКИПЦК
  - данъци
  - данък
  - НАП
  - ЗДДФЛ
  - ESMA
---

![България](/img/bgflag.png)
> **Важно!**
> Следващата информация е само ориентир за това как работят данъците в България. Това не е пълен справочник или данъчен съвет. Нашият съвет е да наемете лицензиран счетоводител, поне през първата година от инвестиционното ви пътешествие, за да получите правилен съвет как и какво във вашето портфолио се облага.
>
> Можете да намерите пълни справочници за попълване на данъчна декларация в статии, написани от лицензирани счетоводители като [TaxMonkey](https://www.taxmonkey.bg/taxes-financial-assets/) и [Nula.BG](https://nula.bg/blog/fondove-akcii-etf/), както и на официалния сайт на [НАП](https://nra.bg/wps/portal/nra/taxes/godishen-danak-varhu-dohdite/danak-vurhu-dohodite-na-fizicheskite-lica).
> Внимание, ние не сме асоциирани с тези фирми. Моля проучете ги сами преди да им се доверите.


Доходите от дялове в колективни инвестиционни схеми, реализирани от физически лица, могат да бъдат както облагаеми, така и освободени от данъчно облагане според [Закона за данъците върху доходите на физическите лица (ЗДДФЛ)](https://nra.bg/wps/portal/nra/taxes/godishen-danak-varhu-dohdite/danak-vurhu-dohodite-na-fizicheskite-lica).

## Какво е UCITS?

![България](/img/bgflag.png)
> Можете да намерите пълната регулаторна рамка на български език на сайта [на правната комисия на Европейския съюз](https://eur-lex.europa.eu/legal-content/BG/TXT/HTML/?uri=CELEX:02009L0065-20240109)

**U**ndertakings for the **C**ollective **I**nvestment in **T**ransferable **S**ecurities (UCITS), или предприятия за колективно инвестиране в прехвърлими ценни книжа (ПКИПЦК), представляват регулаторна рамка на Европейската комисия за управление и дистрибуция на [взаимни фондове](/dict/mutual_fund) и [ETF](/dict/etf). UCITS фондовете могат да бъдат регистрирани и предлагани във всички страни от Европейския съюз, като се спазват унифицирани регулаторни стандарти и изисквания за защита на инвеститорите.

UCITS фондовете се регистрират в държави-членки на Европейския съюз и се регулират от националните регулаторни органи на съответните страни. Европейската комисия предоставя редовни насоки за хармонизиране на регулаторните практики, което гарантира, че тези фондове са безопасни и достъпни за гражданите на ЕС.

UCITS фондовете се смятат за сигурни и добре регулирани инвестиционни инструменти. Те са популярни не само в Европа, но също и в Южна Америка и Азия, особено сред инвеститори, които търсят диверсифицирани портфейли вместо инвестиции в индивидуални компании.

## Освободени доходи

Съгласно [чл. 13, ал. 1, т. 3 от ЗДДФЛ](https://nra.bg/wps/portal/nra/taxes/godishen-danak-varhu-dohdite/danak-vurhu-dohodite-na-fizicheskite-lica), доходите от „разпореждане с финансови инструменти“, реализирани от физически лица в рамките на календарната година, не се облагат с данък. Законът дефинира „разпореждане с финансови инструменти“ като сделки с дялове и акции на колективни инвестиционни схеми (включително UCITS ETF и взаимни фондове), национални инвестиционни фондове, държавни ценни книжа и други, когато те се извършват на [регулиран пазар](https://www.esma.europa.eu/).

### Регулирани пазари
Регулиран пазар по смисъла на чл. 152, ал. 1 и 2 от Закона за пазарите на финансови инструменти включва фондовите борси в Европейския съюз и Европейското икономическо пространство (ЕИП) регулирани от [ESMA](https://www.esma.europa.eu/). Сделките с UCITS ETF и взаимни фондове, извършени на тези пазари, попадат в обхвата на освобождаване от данъчно облагане.

Важно е да се отбележи, че не всички борси в Европа се регулират от [Европейския орган за ценни книжа и пазари (ESMA)](https://www.esma.europa.eu/). Фактът, че дадена държава е членка на Европейския съюз (ЕС) или Европейското икономическо пространство (ЕИП), не гарантира автоматично, че всички борси в нея попадат под регулацията на ESMA.

За да сте сигурни, че дадена борса е регулирана и е член на регистъра на ESMA, можете да проверите информацията директно чрез [търсачката на официалния регистър на ESMA](https://registers.esma.europa.eu/). Това ще ви осигури актуална и надеждна информация относно статута на борсата.

### Натрупващи ETF-и
_Основна статия: [Сравнение на натрупващи се ETF и разпределящи ETF](/posts/comparison_of_accumulating_etfs_and_distributing_etfs)_

При този тип фондове дивидентите не се изплащат на инвеститорите, а се реинвестират във фонда. Това води до „акумулиране“ на дивидента и увеличаване на стойността на дяловете. Инвеститорите не получават директен доход, няма нужда да декларират дивиденти или да плащат данъци върху тях. Вместо това, данъчно облагане може да настъпи при продажба на дяловете, когато се формира капиталова печалба, ако те не са освободени от данък според изискванията на [чл. 13, ал. 1, т. 3 от ЗДДФЛ](https://nra.bg/wps/portal/nra/taxes/godishen-danak-varhu-dohdite/danak-vurhu-dohodite-na-fizicheskite-lica) т.е те подлежат на облагане, ако не ги продавате на [регулиран пазар](https://www.esma.europa.eu/).

## Облагаеми доходи

### Сделки извън ЕС/ЕИП
Ако сделките с дялове или обратно изкупуване се извършват извън рамките на ЕС или ЕИП (например на американските пазари), доходите се облагат с данък според ЗДДФЛ. Същото важи, ако сделката се извършва на нерегулиран сегмент от борса в Европа.

### Сделки извършени OTC
**OTC**  - Over-the-Counter - Сделка извън борсовият пазар е вид сделка, където ценните книжа се търгуват чрез мрежа от брокери и дилъри, вместо на централизирана борса регулирана от [ESMA](https://www.esma.europa.eu/). Извън борсовата търговия може да включва фондове, акции, облигации и деривати. Ако сделките с дялове или обратно изкупуване се извършват чрез OTC то те подлежат на таксуване според ЗДДФЛ. 

Важно е да проверите дали вашия брокер продава чрез OTC, брокери като [Trading 212 практикуват OTC](https://community.trading212.com/t/are-there-any-plans-to-allow-people-to-disable-otc-when-selling/75094) за някои продажби които вие нареждате, без да ви дадат опция да изключите този вид продажби. [IBKR SmartRouting](https://www.interactivebrokers.com/campus/glossary-terms/smartrouting/) е друг пример за система, която може да извърши OTC продажба от ваше име, но тя за разлика от Trading 212 [може да бъде изключена](https://www.interactivebrokers.com/campus/trading-lessons/tws-order-routing-settings/).

### Дивиденти от ETF

![България](/img/bgflag.png)
> Повече относно данъчните аспекти на дивидентите от ETF-и можете да прочетете в [тази публикация](https://www.taxmonkey.bg/taxes-financial-assets/#h43), която помогна и на нас.
> Препоръчваме ви и да се запознаете с краткото ръководство на НАП относно [облагането на доход от дивидент в България](https://nra.bg/wps/portal/nra/taxes/okonchatelen-danak-varhu-dohodi/dividenti).

#### Разпределящи ETF-и
_Основна статия: [Сравнение на натрупващи се ETF и разпределящи ETF](/posts/comparison_of_accumulating_etfs_and_distributing_etfs)_

Тези фондове изплащат дивидентите на своите инвеститори. Само този тип ETF-и предоставят директен доход от дивиденти, а описаните данъчни правила се отнасят именно за тях.

Дивидентите, свързани с ETF, имат някои специфики, които изискват внимание:

ETF фондовете притежават акции в различни компании. Когато тези акции генерират дивиденти, първо те се изплащат на фонда, а след това – на инвеститора. Това създава възможност за данъчно облагане на три нива: при компанията, при фонда и при инвеститора.

1.  Ако дивидентът бъде обложен с данък на ниво фонд преди да бъде изплатен на инвеститора (характерно за фондовете от САЩ), инвеститорът в България не дължи допълнителен данък. В този случай данъчният режим е аналогичен на дивиденти от обикновени акции – облагане с 10% данък в САЩ.
    
2.  Ако дивидентът не бъде обложен на ниво фонд (типично за ирландските фондове), инвеститорът дължи данък в България. Обикновено това означава 5% данък върху дивидентите в България. Въпреки това, е възможно компанията, която е изплатила дивидента на фонда, вече да е удържала данък (например ако ирландски фонд държи акции на американски компании). В такива случаи не винаги се прилагат правилата за избягване на двойното данъчно облагане, въпреки че то де факто съществува.


### Дивиденти от не-инвестирани пари
Дивидента от не-инвестирани пари, които брокерите като Trading 212 и Interactive Brokers предлагат, също така и дивидента от "спестовни" сметки в Revolut, се облагат с данък. По своята същност тези инструменти не са депозити или спестовни сметки, а [фондове на паричния пазар](/dict/money_market_fund) и попадат под същото данъчно облагане като разпределящите ETF-и.

## Изключения
Гражданите на САЩ, пребиваващи в ЕС, попадат под данъчните закони на САЩ. На тях се препоръчва да се консултират със специализирани източници като [Bogleheads US.](https://www.bogleheads.org/forum/viewtopic.php?t=384493)



**Източници:**

https://www.taxmonkey.bg/taxes-financial-assets/  
https://nula.bg/blog/fondove-akcii-etf/  
https://nra.bg/wps/portal/nra/taxes/godishen-danak-varhu-dohdite/danak-vurhu-dohodite-na-fizicheskite-lica  
