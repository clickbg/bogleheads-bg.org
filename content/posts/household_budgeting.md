---
title: "Домакински бюджет"
author: "Даниел"
date: 2024-12-23T17:46:42+02:00
slug: household_budgeting
type: posts
draft: false
weight: 9
categories:
  - Наръчници
tags:
  - Начинаещи
  - Наръчници
---

Бюджетът на домакинството помага на хората да разберат своя паричен поток - тоест колко печелят и колко харчат. Бюджетът може да ви помогне да планирате неща, които искате да купите, и да създадете спестявания, за да постигнете личните си финансови цели. Бюджетите често са от съществено значение за хората, които искат да държат разходите си под контрол. Ако се приближавате към пенсиониране, проследяването на вашите приходи и разходи може да ви помогне да определите дохода, от който се нуждаете, за да планирате пенсионирането си.

Бюджетът може да бъде описателен, където просто проследява паричните потоци на вашето домакинство или предписващ, където създавате бюджет (план за бъдещи разходи) и след това контролирате приходите и разходите си, за да съответстват на този бюджет.

## Живот под възможностите ви
_Основна статия: [Живейте под възможностите си](/posts/living_below_your_means)_

Може би най-важната идея и основата на подхода на Bogleheads към инвестирането е признаването, че трябва да спестявате значителна част от дохода си всеки месец. Това се налага за да имате достатъчно пари за удобно пенсиониране. Няма заместител на пестенето.

Подходът на Bogleheads за разработване на работещ финансов план е да имате разумен домакински бюджет - такъв, който покрива необходимите разходи, дискреционни удоволствия, спестявания за големи покупки и спестявания за пенсиониране. Избягвайте ненужните дългове, като кредитни карти и бързите кредити. Ако имате такъв тип дългове, първо изплатете тях. Намалете разходите си и ненужния дълг, за да можете редовно да заделяте част от приходите си в продължение на десетилетия. Ако не спестявате достатъчно, никакви финансови схеми и "врътки" няма да ви осигурят възвръщаемостта, от която се нуждаете за удобно пенсиониране и добър живот.

## Как се съставя бюджет?
Бюджетни шаблони са достъпни от много източници. Изберете формат, който ви харесва. Примерът по-долу илюстрира процеса.

### Доходи
Запишете доходите си в лявата колона. Както можете да видите от примера по-долу, във вашия бюджет има места за допълнителни източници на доходи, които може да отговарят на вашата лична ситуация. Докато записвате доходите си, не забравяйте да прецените дали източниците на доходи са непрекъснати или може да спрат в близко бъдеще. Например, ако получавате обезщетения за безработица, имайте предвид кога ще спрете да получавате тези обезщетения.

Може също така да искате да направите корекции за доходите, които получавате на годишна или тримесечна база, като възстановяване на данъци или бонуси.

Изчислете общия си доход, като съберете числата в лявата колона. Това число представлява размера на дохода, който получавате за един месец.

### Разходи
След това избройте месечните си разходи в дясната колона.

**Фиксирани разходи:** Започнете с изброяване на вашите фиксирани разходи. Фиксираните разходи са разходи, върху които имате малък или никакъв контрол. Налага се да плащате фиксирана сума за тези разходи всеки месец.

**Гъвкави разходи:** Следващата група са гъвкави разходи. Това са разходи, които можете да контролирате. Когато мислите за гъвкави разходи, помислете от какво се нуждаете и какво искате. Това ще ви помогне да контролирате разходите си в тази категория. Какви са начините, по които можете да контролирате тези разходи?

Също така не забравяйте първо да платите на себе си. Заделяйте пари от всяка заплата и ги влагайте в спестяванията си. Ще забележите в примера по-долу, че „спестяванията“ са посочени като разход.

Изчислете общите си разходи, като съберете числата в дясната колона. Това число представлява сумата на разходите, които харчите за един месец.

### Сравнение
Сега сравнете вашия общ доход (лява колона) с общите разходи (дясна колона). Ако приходите ви са повече от разходите ви, вие харчите по-малко, отколкото печелите и сте на прав път да живеете под възможностите си.

В противен случай трябва да препланирате бюджета си и да преосмислите дали сте готови да инвестирате или не.

| Моят доход | Моят разход |
|--|--|
| Заплата 2500лв | **Фиксирани разходи** |
| Дивиденти 100лв | Наем/Ипотека 800лв |
| Други | Имуществени данъци/Застраховки 100лв |
|  | Телевизия/Интернет 35лв |
|  | Плащания за автомобили 500лв |
|  | Автомобилна застраховка 20лв |
|  | **Гъвкави разходи** |
|  | Спестявания 100лв |
|  | Отопление 100лв |
|  | Електричество 50лв |
|  | Студена вода 50лв |
|  | Мобилен телефон 25лв |
|  | Храна 500лв |
|  | Гориво 100лв |
|  | Лични разходи 100лв |
| **Общо приходи:** 2600лв | **Общо разходи:** 2480лв |
| Не забравяйте да планирате приходи и разходи, които не се случват на месечна база. |  |

[Пример за домашен бюджет в Google Sheets](https://spreadsheets.google.com/ccc?key=10e9DKUgoVVRun6Bv0pzoWsQqLtda8zH05Q-CCXOD4Yo) Ако не харесвате електронни таблици като Excel и Google Sheets може да използвате съвременни мобилни апликации за направата на вашия бюджет. Пример за популярни такива в България са [Wallet by BudgetBankers](https://budgetbakers.com/) както и [Budgetist](https://www.budgetist.app/bg/) . Внимание, ние не сме асоциирани с тези фирми и приложения. Моля проучете ги сами преди да им се доверите.

![България](/img/bgflag.png)
> Може да ползвате и нашата електронна таблица за за домашен бюджет намираща се в раздел [Инструменти](/tools)


**Източници:**

https://www.bogleheads.org/wiki/Household_budgeting
