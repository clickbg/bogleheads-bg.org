---
title: "Първи стъпки"
author: "Даниел"
date: 2024-12-15T11:53:10+02:00
slug: getting_started
type: posts
draft: false
weight: 1
categories:
  - Наръчници
tags:
  - Начинаещи
  - Наръчници
---

Добре дошли в страницата **Първи стъпки** за инвеститори от България следващи методологията за пасивно инвестиране още позната като [Bogleheads®](https://www.bogleheads.org/). Тук сме събрали и превели наличната информация за този вид инвестиции която би била полезна на българи.

Мотото на Bogleheads® обществото е *Съвети за инвестиране, вдъхновени от Джак Богъл*. Ние сме част от кампанията му „да даде равен шанс на обикновените инвеститори“.

Bogleheads® обществото произхожда от Съединените Американски Щати, но принципите му се прилагат по целия свят. Този сайт се фокусира върху теми, които конкретно засягат инвеститори от България. Всичко което ще намерите тук е изградено от доброволци, които са посветени да помагат на хората от България да започнат или да подобрят своето финансово образование чрез прилагане на нашите принципи за инвестиране.

**Ние не продаваме нищо и не предоставяме индивидуални финансови съвети. Всичко което ще намерите на този сайт е информация за един вид инвестиции - пасивните инвестиции. Решението с кой брокер, в какво да инвестирате или дали да инвестирате изобщо е изцяло ваше! Основната ни цел е да преборим многобройните схеми и измами подвизаващи се в България чрез предоставяне на финансово образование на български език.**

**Уточненията и добавената информация за хора от българия са отбелязани със следния символ във всички статии на този сайт.**
![България](/img/bgflag.png)

## Въведение

Bogleheads® наблягат на редовното спестяване, широката диверсификация и придържането към [инвестиционен план](/posts/investment_policy_statement), независимо от пазарните условия. Ние следваме малък брой прости [инвестиционни принципи](/posts/investment_philosophy), които с течение на времето са се доказали, че произвеждат коригирана спрямо риска възвръщаемост, много по-голяма от тази, постигната от средния активен инвеститор. Въпреки че ще има значителни разлики в данъчното облагане, наличните пазарни средства и регулациите, инвеститорите по целия свят могат да прилагат инвестиционната философия на Bogleheads®.

## Инвестиционна философия

Предлагаме ви да започнете пътешествието си, като първо прочетете [инвестиционната философия](/posts/investment_philosophy/) за инвеститори от България. Накратко това е:

| Подгответе се да инвестирате | Създайте портфолио | Придържайте се към планът си |
|--|--|--|
| Живейте под възможностите си | Диверсифицирайте | Никога не се опитвайте да предскажете пазара |
| Разработете работещ план | Инвестирайте с лесноразбираеми инструменти | Придържайте се плътно към плана си |
| Никога не поемайте твърде голям или твърде малък риск | Инвестирайте в индекс фондове |  |
| Инвестирайте от рано и го правете често | Минимизирайте разходите |  |
|  | Минимизирайте данъците |  |

Има няколко кратки видео сегмента, които представят тези принципи на английски. Вижте: [Видео: Инвестиционна философия на Bogleheads®](https://www.bogleheads.org/wiki/Video:Bogleheads%C2%AE_investment_philosophy). Когато гледате тези видеоклипове, имайте предвид, че те са създадени за инвеститори базирани в САЩ. Част от тяхното съдържание не се отнася за инвеститори извън САЩ.

## Начално ръководство за пасивни инвестиции

Започнете своето инвестиционно пътешествие с [началното ръководство за пасивни инвестиции](/posts/the_beginners_guide_to_passive_investing/).
Можете също така да прочетете кратката статия на тема [Инвестиране от България](/posts/investing_from_bulgaria) която описва практически какви инструменти за инвестиции са налични на нас, гражданите на България и ЕС.

## Навигация в този сайт

Можете да търсите съдържание, свързано с конкретна тема, като използвате [търсачката](/search/) за бърз достъп до конкретни теми. [Страницата за навигация на сайта](/archives/) съдържа изчерпателен списък с всички теми, които можете да прочетете на този сайт. [Речникът](/dict) съдържа списък от финансови термини и тяхното значение.

Ако искате да предложите редакция на даден материал, можете да го направите с бутона **Предложи редакция** над всяка статия. Ако не можете да се ориентирате с начина на работа на платформата Hugo която ползваме, можете да предложите редакция и чрез нашата форма за обратна връзка в [GitHub](https://github.com/clickbg/bogleheads-bg.org/issues)

## Задаване на въпроси 

Ако имате въпроси по някаква инвестиционна или финансова тема и владеете английски език може да зададете въпроса си в [официалния форум на Bogleheads® обществото.](https://www.bogleheads.org/forum/viewforum.php?f=22) или в [официалния форум на обществото в платформата Reddit](https://www.reddit.com/r/Bogleheads/).

Ако се нуждаете от помощ на български език можете да зададете въпросите си в [българския форум за финанси в платформата Reddit](https://www.reddit.com/r/financebg/) или чрез нашата [форма за обратна връзка в GitHub](https://github.com/clickbg/bogleheads-bg.org/issues).

Добре дошли!
