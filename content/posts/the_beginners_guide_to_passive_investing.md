---
title: "Началното ръководство за пасивни инвестиции"
author: "Даниел"
date: 2024-12-15T17:02:09+02:00
slug: the_beginners_guide_to_passive_investing
type: posts
draft: false
weight: 3
categories:
  - Наръчници
tags:
  - Начинаещи
  - Наръчници
---

Добре дошли в началното ръководство за пасивни инвестиции.

Тази страница е предназначен да помогне на вас, инвеститорите от България, да започнете или подобрите своето инвестиционно образование. Ако още не сте го направили, [посетете началната страница](/posts/getting_started/) която ще ви запознае с методологията на пасивните инвестиции и ще ви помогне да намерите правилната отправна точка за изследване на съдържанието в този сайт. Инвестирането е сложна тема и лесно може да стане непосилна, но ние сме тук, за да помогнем. Ето няколко съвета, които да ви помогнат да започнете своето инвестиционно пътуване.

- Бъдете организирани. Създайте документ, за да следите напредъка си. 
- Запазете тази страница, за да можете винаги да се връщате към нея при нужда.
- Бъдете търпеливи със себе си. Инвестирането може да изглежда сложна тема, но не е необходимо да е така. Един от принципите на инвестиционната философия на пасивните инвеститори е да инвестирате с лекота.
- Напредъкът ви ще отнеме време, не бързайте и отделете време за осмисляне на прочетеното.
- Прочетете цялото обобщено съдържание намиращо се на тази страница преди да се потопите в задълбочените статии, които са достъпни като линкове на тази страница. Това ще ви помогне да получите широк поглед над целия процес преди да се потопите в подробностите му.

В *Investing With Simplicity* Джон Богъл казва:

> Простотата е основният ключ към финансовия успех. Когато има няколко решения на даден проблем, изберете най-простото.

## Готови ли сте да инвестирате?
За да инвестирате, трябва първо да спестите пари. Направете крачка назад и погледнете голямата картина. Инвестирането идва само след като имате солидна финансова основа. Проучете тези ресурси, за да определите дали сте готови да започнете своето дългосрочно инвестиране.

-   Гледайте този полезен видеоклип за това как да [започнете стабилен финансов начин на живот](https://www.bogleheads.org/wiki/Video:_Start_with_a_Sound_Financial_Lifestyle "Video: Start with a Sound Financial Lifestyle").
-   Изплатете възможно най-бързо всички високолихвени кредитни карти и други подобни дългове.
-   Създайте си [фонд за спешни случаи](/posts/emergency_fund) - спестяването на сума равна на разходите ви за три до дванайсет месеца е често срещан подход.
-   Уверете се, че имате достатъчно застрахователно покритие на рисковете които съществуват в живота ви. Пример: застраховка на кола, жилище или застраховка живот ако имате деца или други наследници.

## Научете за инвестирането
Ако никога не сте отделяли време да научите за основите на инвестирането, направите го сега. Има няколко лесни за четене книги, които не изискват задълбочени познания по математика, финанси не изискват часове за четене. Например тази добра електронна книга е достъпна за безплатно изтегляне: [If You Can: How Millennials Can Get Rich Slowly](https://www.etf.com/docs/IfYouCan.pdf)

[Инвестиционните находки на Тейлър Ларимор](https://www.bogleheads.org/wiki/Taylor_Larimore%27s_Investment_Gems) е компендиум от рецензии на книги, които ще ви помогнат бързо да научите какво съветват експертите на тема лични финанси. Тези рецензии са много информативни и могат да ви помогнат да решите дали искате да закупите дадена книга.

![България](/img/bgflag.png) 
> За съжаление, много от най-добрите книги за пасивни инвестиции са написани за инвеститори от САЩ или съдържат препратки към конкретни инвестиционни продукти или сметки достъпни само в САЩ. Тези книги  говорят за неща като сметки 401 (k), IRAs и други инструменти които няма да са интересни за вас поради съществените разлики в данъчните системи в САЩ и България. За щастие обаче общите насоки в инвестирането са универсални и важат за всички хора по света. В този сайт ще се опитаме да следваме методологията за пасивни инвестиции като същевременно предоставяме данъчни и други съвети приложими за българи.

**Извиняваме се че книгите в следващия списък не са на български език. Екипът създал този сайт работи за превеждане на всички или поне част от тези книги на български език. След успешно превеждане на дадена книга тя ще бъде публикувана тук както и на сайта [Читанка](https://chitanka.info/) напълно безплатно.**

Няма общо съгласие кои са най-добрите книги за начинаещи инвеститори извън САЩ, но този кратък списък е много популярен:
| Година | Описание |
|--|--|
| 2018 | [Taylor Larimore](https://www.bogleheads.org/wiki/Taylor_Larimore "Taylor Larimore").  _The Bogleheads' Guide to the Three-Fund Portfolio_.  [ISBN](https://www.bogleheads.org/wiki/ISBN_(identifier) "ISBN (identifier)") [978-1-119-48733-3](https://www.bogleheads.org/wiki/Special:BookSources/978-1-119-48733-3 "Special:BookSources/978-1-119-48733-3").  ([Discussion](https://www.bogleheads.org/forum/viewtopic.php?f=10&t=230605))   |
| 2017 | [John C. Bogle](https://www.bogleheads.org/wiki/John_Bogle "John Bogle").  _The Little Book of Common Sense Investing (10th Anniversary Edition)_.  [ISBN](https://www.bogleheads.org/wiki/ISBN_(identifier) "ISBN (identifier)") [978-1-119-40450-7](https://www.bogleheads.org/wiki/Special:BookSources/978-1-119-40450-7 "Special:BookSources/978-1-119-40450-7"). ([Discussion](https://www.bogleheads.org/forum/viewtopic.php?t=230617)) |
| 2014 | [Taylor Larimore](https://www.bogleheads.org/wiki/Taylor_Larimore "Taylor Larimore");  [Michael LeBoeuf](https://www.bogleheads.org/wiki/Michael_LeBoeuf "Michael LeBoeuf");  [Mel Lindauer](https://www.bogleheads.org/wiki/Mel_Lindauer "Mel Lindauer").  [_The Bogleheads' Guide to Investing_](https://www.bogleheads.org/wiki/Bogleheads%27_Guide_To_Investing "Bogleheads' Guide To Investing").  [ISBN](https://www.bogleheads.org/wiki/ISBN_(identifier) "ISBN (identifier)") [978-1-118-92128-9](https://www.bogleheads.org/wiki/Special:BookSources/978-1-118-92128-9 "Special:BookSources/978-1-118-92128-9"). ([Discussion](https://web.archive.org/web/20211022131027/http://socialize.morningstar.com/NewSocialize/asp/FullConv.asp?forumId=F100000015&lastConvSeq=45960)) |
| 2014 | [William Bernstein](https://www.bogleheads.org/wiki/William_Bernstein "William Bernstein").  _If You Can: How Millennials Can Get Rich Slowly_.  [ISBN](https://www.bogleheads.org/wiki/ISBN_(identifier) "ISBN (identifier)") [978-0-9887803-3-0](https://www.bogleheads.org/wiki/Special:BookSources/978-0-9887803-3-0 "Special:BookSources/978-0-9887803-3-0"). ([Discussion](http://www.bogleheads.org/forum/viewtopic.php?f=10&t=137266)) ([**Free**  download](https://www.etf.com/docs/IfYouCan.pdf)) |
| 2011| Andrew Tobias. [_The Only Investment Guide You'll Ever Need_](https://www.bogleheads.org/wiki/Only_Investment_Guide "Only Investment Guide"). [ISBN](https://www.bogleheads.org/wiki/ISBN_(identifier) "ISBN (identifier)")  [978-0-547-44725-4](https://www.bogleheads.org/wiki/Special:BookSources/978-0-547-44725-4 "Special:BookSources/978-0-547-44725-4"). |
| 2010 | [Rick Ferri](https://www.bogleheads.org/wiki/Rick_Ferri "Rick Ferri").  [_All About Asset Allocation_](https://www.bogleheads.org/wiki/All_About_Asset_Allocation "All About Asset Allocation").  [ISBN](https://www.bogleheads.org/wiki/ISBN_(identifier) "ISBN (identifier)") [978-0-07-170078-8](https://www.bogleheads.org/wiki/Special:BookSources/978-0-07-170078-8 "Special:BookSources/978-0-07-170078-8"). ([Discussion](https://web.archive.org/web/20231003075442/http://socialize.morningstar.com/NewSocialize/asp/FullConv.asp?forumId=F100000015&lastConvSeq=44385)) |
| 2009 | [William Bernstein](https://www.bogleheads.org/wiki/William_Bernstein "William Bernstein").  _The Investor's Manifesto_.  [ISBN](https://www.bogleheads.org/wiki/ISBN_(identifier) "ISBN (identifier)") [978-0-470-50514-4](https://www.bogleheads.org/wiki/Special:BookSources/978-0-470-50514-4 "Special:BookSources/978-0-470-50514-4"). ([Discussion](http://www.bogleheads.org/forum/viewtopic.php?t=44927&start=0)) |
| 2005 | [Larry Swedroe](https://www.bogleheads.org/wiki/Larry_Swedroe "Larry Swedroe").  _The Only Guide to a Winning Investment Strategy You'll Ever Need_.  [ISBN](https://www.bogleheads.org/wiki/ISBN_(identifier) "ISBN (identifier)") [978-0-312-33987-6](https://www.bogleheads.org/wiki/Special:BookSources/978-0-312-33987-6 "Special:BookSources/978-0-312-33987-6"). |

Книги за обща финансова грамотност:
| Година | Описание |
|--|--|
| 2011 | [Allan Roth](https://www.bogleheads.org/wiki/Allan_Roth "Allan Roth").  _How a Second Grader Beats Wall Street_.  [ISBN](https://www.bogleheads.org/wiki/ISBN_(identifier) "ISBN (identifier)") [978-0-470-91903-3](https://www.bogleheads.org/wiki/Special:BookSources/978-0-470-91903-3 "Special:BookSources/978-0-470-91903-3").  ([Discussion](http://www.bogleheads.org/forum/viewtopic.php?t=35236)) |
| 2006 | Jane Bryant Quinn.  _Smart and Simple Financial Strategies for Busy People_.  [ISBN](https://www.bogleheads.org/wiki/ISBN_(identifier) "ISBN (identifier)") [978-0-7432-6995-7](https://www.bogleheads.org/wiki/Special:BookSources/978-0-7432-6995-7 "Special:BookSources/978-0-7432-6995-7"). |

Книги подходящи за емигранти извън България:
| Година | Описание |
|--|--|
| 2020 | _Index Investing & Financial Independence for Expats_ ([**Free**  download](https://boglecenter.sharepoint.com/:b:/s/Bogleheads/EWc_sfrtJbJGqJ575zhejTUB6Bsj8S8UpbUagman-x9Ggw?e=uqbAQe)), supplied by the [SimplyFI](https://www.simplyfi.org/about-us) group (United Arab Emirates).   Written in a simple, easy-to-understand style, new investors residing inside or outside the US are encouraged to add this publication to their reading list. Discussed in this Bogleheads forum topic: ["[Free download] Index Investing & Financial Independence for Expats"](https://www.bogleheads.org/forum/viewtopic.php?t=350532). |
| 2018 | Andrew Hallam.  _Millionaire Expat: How To Build Wealth Living Overseas_.  [ISBN](https://www.bogleheads.org/wiki/ISBN_(identifier) "ISBN (identifier)") [978-1-119-41189-5](https://www.bogleheads.org/wiki/Special:BookSources/978-1-119-41189-5 "Special:BookSources/978-1-119-41189-5"). |
| 2014 | Andrew Hallam.  _The Global Expatriate's Guide to Investing_.  [ISBN](https://www.bogleheads.org/wiki/ISBN_(identifier) "ISBN (identifier)") [978-1-119-02098-1](https://www.bogleheads.org/wiki/Special:BookSources/978-1-119-02098-1 "Special:BookSources/978-1-119-02098-1"). |

## Създайте инвестиционен план
_Основна статия: [Лична инвестиционна политика](/posts/investment_policy_statement)_

Вашият инвестиционен план трябва да се фокусира върху вашето бъдеще и може да включва неща като нова кола или покупка на жилище след няколко години, разходи за образование на децата и пенсиониране. Всички тези цели изискват пари в различни времеви рамки, така че трябва да инвестирате по начин, който съответства на тези времеви рамки.

Започнете с прост инвестиционен план. Вашите цели могат да бъдат прости неща като „Искам да се пенсионирам след десет години“. Запишете за какво ще използвате инвестицията и кога ще имате нужда от средствата. Определянето на ясни цели ще придаде смисъл на инвестициите.

По-късно можете да разширите вашия инвестиционен план в пълна декларация за лична инвестиционна политика. Тази декларация пред самите вас ще опише стратегиите, които ще използвате, за да постигнете целите си, и ще съдържа конкретна информация за вашата лична толерантност към риск, разпределение на активи, местоположение на активи, стратегии за ребалансиране и нужди от ликвидност.

## Разпределение на активите - определете вашето ниво на риск
Разпределението на активи разделя инвестиционен портфейл на различни категории активи, като акции, облигации и пари в брой. Разпределението на вашите активи трябва да отразява вашата лична толерантност към рискa.

Рискът и възвръщаемостта са пряко свързани; тоест по-високата очаквана възвръщаемост изисква по-високо ниво на риск. Разпределението на вашите активи трябва да отразява вашите лични способности, желание и нужда да поемате риск. Балансирането им е ключът към създаването на портфолио, което ще ви помогне да се придържате към плановете си по време на неизбежните пазарни спадове.

Толерантността към риск е емоционалната и психологическата способност на инвеститора да понесе инвестиционни загуби по време на големи пазарни спадове, без да продава на загуба или да се тревожи ненужно. Опитайте се да оцените вашата лична толерантност към риска докато четете следващите параграфи.

### Определете вашата толерантност към риска
_Основна статия: [Толерантност към риска](/posts/risk_tolerance)_

Инвестиционният риск е несигурността (вариацията) на възвръщаемостта на дадена инвестиция. Този риск не е свързан директно с нивото на печалба или загуба а по-скоро се изразява в самата вариация между двете в кратък период от време. Въпреки това, инвеститорите обикновено мислят за риска като за възможност техните инвестиции да загубят пари. Опростено казано рискът идва от бързо покачване или бърз спад на цената на вашата инвестиция за кратък период от време. Тези чести движение носят психологичен риск вие като инвеститор да се подлъжете да продавате на загуба, но носят и риск от продължителни периоди на загуби в момент когато се нуждаете от парите си. Целта на пасивните инвестиции е да намали този вид риск до минималните възможни нива без да отнема твърде голяма част от печалбата ви с твърде консервативни инвестиции.

Можете да управлявате инвестиционния риск, като диверсифицирате портфолиото си. Вие определяте своето ниво на риск, толеранса, който имате към спад в стойността на портфейла ви, като коригирате разпределението на активите си.

За да разберете дали дадено портфолио е подходящо за вашата толерантност към риск, трябва да сте напълно честни със себе си докато се опитвате да отговорите на въпроса „Ще продам ли по време на следващия пазарен спад?“

### Разпределение на активите
_Основна статия: [Разпределение на активите](/posts/asset_allocation)_

Изборът на подходящо разпределение на активите (съотношение на акции към облигации) е от съществено значение за проектирането на портфейл, който отговаря на вашите способности, желание и нужда да поемате риск. Разпределението на активите е едно от най-важните решения, които инвеститорите могат да вземат. С други думи, кои точно ценни книжа избирате е без значение в сравнение с начина, по който разпределяте активите си между акции, облигации и пари.

Въпреки че точното ви разпределение на активите трябва да зависи от вашите цели за парите, има някои общи насоки, които могат да ви помогнат да изберете вашата лична стратегия.

#### Разделяне между рискови и по-малко рискови активи
Вашето най-важно решение за разпределение на активите е разделянето между рискови и по-малко рискови активи. Това често се нарича разделяне на акции/облигации или акции/активи с фиксирана лихва. В период на ниска доходност на облигациите, паричните средства (кеш) също може да бъде стабилен компонент от портфолиото ви.

За да разберете дали дадено разпределение на активи е подходящо за вашата толерантност към риск, трябва да сте напълно честни със себе си, докато се опитвате да отговорите на въпроса „Ще продам ли по време на следващия спад на пазара?“. Това е много трудно за точна оценка, особено ако още не сте преминали през спад на пазара.

Вечният съвет на Бенджамин Греъм е:

> Предложихме основно правило, според което инвеститорът трябва да държи между 25% и 75% от средствата си в обикновени акции, а останалата част – от 75% до 25% – в облигации. Това предполага, че стандартното разпределение би трябвало да бъде балансирано, тоест 50-50 между двата основни класа активи. Тази стратегия осигурява стабилност, като същевременно предоставя възможност за дългосрочен растеж чрез експозиция към акциите.

Джон Богъл от своя страна препоръчва правилото „приблизително равнен процент на вашата възраст в облигации“; например, ако сте на 45 години, може да държите 45% от портфейла си в облигации. Важно е да се знае че всички насоки, базирани на възрастта, се основават на предположението, че обстоятелствата на индивида отразяват тези на общото население. Тъй като обстоятелствата на всеки индивид са различни, тези насоки трябва да се третират като отправна точка а не като догма.

Авторът [Лари Сведро](https://www.bogleheads.org/wiki/Larry_Swedroe) е написал [ръководство от няколко части](https://www.cbsnews.com/news/asset-allocation-guide-dealing-with-conflicting-goals/) за избор на разпределение на вашите активи, което обхваща колко да инвестирате в акции спрямо облигации и как трябва да се справите с трудния избори между способност, желание и необходимост да поемате риск.

Помислете внимателно как се различава вашата лична ситуация от средния случай и ако е необходимо, коригирайте разпределението на активите си, за да отчетете разликите.

#### Разпределение на активи в акции
_Основна статия: [Разпределение на активи в акции](/posts/stock_asset_allocation)_

Когато решавате как да разпределите инвестициите си, се сблъсквате с редица въпроси:

1. Какво регионално разпределение ще изберете?
- Искате ли глобална диверсификация?
- Имате ли преференция към някои региони? Ако да, кои?
- Приоритизирате ли вашия регион и имате ли пристрастия към родната страна?

2. Също така трябва да решите дали ще се съсредоточите върху основните практики на пасивните инвеститори или предпочитате един от алтернативните варианти.
- Въвеждате ли тилт? Ако да, на какво?
- Имате ли преференция към дадена част от фондовия пазар? Ако да, кой?

#### Разпределение на активи с фиксирана лихва
_Основна статия: [Облигационен фонд](/dict/bond_fund/)_  
_Основна статия: [Фондове на паричния пазар](/dict/money_market_fund)_

При разпределението на вашите активи с фиксиран лихвен процент ще се сблъсквате със следните въпроси:

- Избирате ли местни облигации, нехеджирани глобални облигации или глобални облигации хеджирани към вашата местна валута?
- Има ли други активи, които могат да ви осигурят достатъчно стабилност?
- Валидна опция ли са парите в брой?

## Избягвайте обичайните поведенчески клопки
_Основна статия: [Поведенчески капани](/posts/behavioral_pitfalls)_

Джонатан Клементс, бивш колумнист на Wall Street Journal, казва:

> Ако искате да видите най-голямата заплаха за вашето финансово бъдеще, отидете вкъщи и се погледнете в огледалото.

Инвестирането е много повече от работа с числа или четене на проспект на даден фонд. Емоциите също играят голяма роля. Ако позволите на емоциите ви да контролират инвестиционните ви решения, инвестиционните ви планове бързо ще се провалят.

Като пример, ако изберете разпределение на активи, без да вземете предвид емоционалния си капацитет за риск, е малко вероятно да се придържате към него при спад на пазара или пазарен срив.

Емоциите или стресът не са единствените причини за лоши решения; други видове поведение също могат да повлияят на вземането на решения. От съществено значение е да разпознаете поведенческите капани, преди да се ангажирате с решения, които могат да повлияят на вашето портфолио или инвестиционни цели.

## Изградете своето портфолио
_Основна статия: [Инвестиране от България](/posts/investing_from_bulgaria)_

Вместо да се опитват да изберат конкретни фирми или сектори от пазара, които на теория биха могли да надминат общия пазар в бъдеще, пасивните инвеститори купуват фондове, които са широко диверсифицирани или дори се доближават до притежание целия пазар. Най-добрият и най-евтиният начин за закупуване на цели фондови пазари и пазари на облигации е с индексни фондове, [традиционни взаимни фондове](/dict/mutual_fund) или [борсово търгувани фондове (ETF)](/dict/etf). Пасивните инвеститори си създават личен план за инвестиране, избягват опитите да предскажат пазара и следват този план в добри и лоши времена. Това постоянство води до добри резултати в дългосрочен план.

За жалост към момента на писане на тази статия инвеститорите от България нямат достъп до [взаимни индекс фондове](/dict/mutual_fund) с ниски такси (под 1%). За момента най-оптималната стратегия за нас българите е да купуваме борсово търгувани фондове (ETF) на регулираните европейски борси в евро вместо в левове. Нашия откровен съвет е да избягвате активните взаимни фондове предлагани от българските банки защото те са с твърде големи такси и необмислени стратегии.

> ***ETF** - Exchange-Traded Fund* - [Борсово търгувания фонд](/dict/etf) е инвестиционен инструмент, който обединява група от ценни книжа във фонд който се търгува като отделна акция на дадена борса.

#### Поддържайте разходите ниски
_Основна статия: [Сравнение на натрупващи се ETF и разпределящи ETF](/posts/comparison_of_accumulating_etfs_and_distributing_etfs)_

Едно много важно съображение при изграждане на портфолиото е общата цена на притежание на дадено портфолиото. Изключително важно е да поддържате ниски инвестиционните си разходи. Всяка такса, която плащате, означава, че по-малко от парите ви работят за вас.

#### Данъчни съображения
_Основна статия: [Данъци в България](/posts/taxes_in_bulgaria)_

Помислете за данъчната ефективност на вашите инвестиции. Целта е да минимизирате въздействието на данъците върху портфолиото ви. След като определите разпределението на активите си, но преди да изберете вашите конкретни [индексни фондове](/dict/index_fund) проверете дали нямате достъп до друг фонд който би бил по-ефективен от данъчна гледна точка.

САЩ има много неблагоприятни данъчни закони за чужденци. Това означава че вие като инвеститор от България трябва да използвате еквиваленти на тези фондове базирани в Европейския Съюз и търгувани в евро.

![България](/img/bgflag.png)
> Към момента на публикуването на тази статия, български граждани живеещи в България и притежаващи фондове или UCITS ETF търгувани на регулирани борси членове на [ESMA](https://www.esma.europa.eu/) са освободени от данък печалба. При закупуване на UCITS ETF не е от значение борсата от която го купувате но при продаване на дадения фонд, за да бъдете освободени от данъци, трябва да продавате на борси регулирани от ESMA и да внимавате дали вашия брокер не практикува OTC продажби защото те се облагат с данък печалба.

> ***ESMA** - European Securities and Markets Authority* - Европейският регулатор на ценни книжа  
> [***UCITS** - Undertakings for the Collective Investment in Transferable Securities*](/dict/etf) - Кооперативни инструменти за колективно инвестиране в ценни книжа (UCITS) е регулаторната рамка на Европейската комисия за управление и продажба на взаимни фондове. UCITS фондовете могат да бъдат регистрирани и продавани във всяка страна в Европейския съюз, като се използват унифицирани регулаторни изисквания и изисквания за защита на инвеститорите от злоупотреби.  
> ***OTC** - Over-the-Counter* - Сделка на извън борсовият пазар е вид сделка, където ценните книжа се търгуват чрез мрежа от брокери и дилъри, вместо на централизирана борса като Берлинската фондова борса. Извън борсовата търговия може да включва фондове, акции, облигации и деривати.

#### Примерни портфолиа
_Основна статия: [Пример: Прости портфейли](/posts/simple_portfolio_example)_

Нашата методология е да инвестираме в добре диверсифицирани, евтини [индексни фондове](/dict/index_fund) търгувани на борси регулирани от ESMA.

## Поддържайте портфолиото си
_Основна статия: [Ребалансиране на портфолио](/posts/rebalancing)_

След като вече придобиете своето портфолио, е важно да поддържате целевото разпределение на активите си. Ребалансирането означава привеждане на портфолио, което се е отклонило от целевото си разпределение обратно в съответствие.

Ако сте във фазата на натрупване, можете да направите това, като добавите нови вноски към класовете активи, които са паднали под целта ви. Или можете да прехвърлите от свръхразпределени класове активи към недостатъчно разпределени чрез продажба на активи. Не е необходимо да ребалансирате често; например, можете да ребалансирате веднъж годишно или ако инвестициите ви са се отклонили (повече от 5%-10%) от целевото разпределение на активите.

Пенсионните фондове с целева дата автоматично се ребалансират вместо вас. Пример за подобни [UCITS фондове може да намерите тук](https://www.justetf.com/en/search.html?query=lifestrategy&search=ETFS).


**Източници:**

https://www.bogleheads.org/wiki/Getting_started_for_non-US_investors
